<div id="centercontent_md">
    <div class="clearpad">
        <div class="item-page">
            <h2 class="item-page-title">
                Splošna kondicijska priprava
            </h2>
            <p style="text-align: justify">&nbsp;</p>
            <p style="text-align: justify">Poleg specifičnega programa namenjenega teniškim igralkam in igralcem, naše športno društvo ponuja tudi možnost kondicijske priprave posameznikov in skupin ne glede na cilje in športno disciplino ter seveda pred-pripravljenost, starost in spol. </p>
            <p style="text-align: justify">Vsak športnik, profesionalen, polprofesionalen ali pa zgolj ljubiteljski, lahko svoje dosežke v življenju in športu z izboljšanjem fizične pripravljenosti vidno popravi. Ste se nazadnje ukvarjali s športom dobro leto nazaj, sedaj pa vas je prijatelj povabil da v spomin na stare čase odtečeta mali maraton? Ste se morda odločili, da bi odšli v naravo po svež gorski zrak, a niste prepričani če boste zmogli? Morda vas čaka naporna sezona, vaš klub pa ne organizira kondicijskih priprav zaradi pomanjkanja časa, prostora ali kadrov? Za vsakega od vas imamo posebno rešitev. Osnovna priprava športnikov je sorodna vsem oblikam športne vadbe, zato je vse kar potrebujemo kratek test sposobnosti in že bomo našli pravo mesto za vas. Za športnike, ki bodo v nadaljevanju potrebovali specifično obliko vadbe, pa bo prav tako poskrbljeno na najvišjem nivoju. V društvu namreč delamo ljudje, ki nam šport predstavlja način življenja in se zato zavedamo, da včasih vsega pač ne zmoremo sami. Ne bojimo se vprašanj in dodatnih izobraževanj, prav tako pa po potrebi vedno znova privabimo v team nove nadarjene in razvoja željne trenerske kadre (ter seveda športnike).</p>
            <p style="text-align: justify">Marsikomu so trenerji v preteklosti dali občutek, da je kondicijska vadba le nujno zlo. Resnica je, da je takšen le majhen del kondicijskega treninga. Skupaj se bomo potrudili, da bo vaša pot do uspeha kar se da pestra in zabavna ter, da se boste hkrati naučili tudi marsikaj novega. Naša želja je, da namen svojega dela in truda tudi razumete, zato lahko v vsakem trenutku vprašate po razlogu za izbiro določene vaje. Prav tako se ne bojte zastaviti vprašanj, če ne bomo vedeli odgovora bomo nadvse zadovoljni, saj se bomo nekaj novega naučili tudi sami. Upoštevati bomo poskušali tudi vaše želje po izbiri skupine (prijatelji, sorodniki, znanci), lahko pa tudi sami sestavite skupinico in skupaj se bomo dogovorili o vaših željah in potrebah (lastna skupina, del večje skupine, namen vadbe,...), ter skupaj našli za vas funkcionalno ter cenovno najugodnejšo rešitev. </p>
            <p style="text-align: justify">&nbsp;</p>
            <p style="text-align: justify">Za več informacij nas lahko brez težav pokličete, ali pa nam pošljete elektronsko pošto. Lahko pa nas seveda obiščete tudi na enem od treningov in si trenerski team, ali vsaj del le tega ogledate tudi v živo. <span>&nbsp;</span></p>
            <p style="text-align: justify">&nbsp;</p>
            <p><img src="../../sun_trans.png" border="0" width="100" height="90"></p>
        </div>
    </div>
</div>