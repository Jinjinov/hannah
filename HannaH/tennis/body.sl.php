<div id="centercontent_md">
    <div class="clearpad">
        <div class="item-page">
            <h2 class="item-page-title">
                O tenisu
            </h2>
            <p>&nbsp;</p>
            <p style="text-align: justify;">Poleg nogometa verjetno eden najbolj popularnih, čeprav naj bi ob golfu veljal za enega najdražjih športov. Ta nekoč imenovani beli šport, lahko z nami postane dosegljiv praktično vsakomur. Naši trenerji lahko sprejmejo in usmerijo celotno družino, od prvih teniških korakov do rekreativnega in vrhunskega tenisa. Nudimo vam:</p>
            <p>&nbsp;</p>
            <p><strong><span style="color: #339966;">Šola tenisa:</span> </strong></p>
            <p style="text-align: justify;">Šola tenisa je namenjena najmlajšim. Skozi igro jih popeljemo v svet tenisa in jih naučimo tehničnih, taktičnih in motoričnih osnov. V šoli tenisa se najmlajši ne spoznajo zgolj s tenisom, saj jim čas popestrijo elementi iger z žogo, borilnih veščin in različnih iger. V zdravo tekmovalnem vzdušju poizkušamo iz vaših navihancev narediti prave male športnike z dušo in telesom.</p>
            <p>&nbsp;</p>
            <p><strong><span style="color: #339966;">Rekreativni tenis:</span></strong></p>
            <p style="text-align: justify;">V rekreativni tenis se lahko usmerijo igralci ne glede na starost in teniško predznanje. Cilj treningov rekreativnih tenisačev je pridobivanje tehničnih, taktičnih in strateških elementov igre, torej vse kar potrebujete za uživanje v tenisu. Od treninga tekmovalnega tenisa se loči predvsem v manjši količini kondicijskih treningov, analizi igre, ter manjši količini individualnih treningov.</p>
            <p>&nbsp;</p>
            <p><strong><span style="color: #339966;">Teniški tečaji:</span></strong></p>
            <p style="text-align: justify;">Tekom leta bo izpeljanih več teniških tečajev (vikend, tedenski in mesečni tečaji, tečaji za otroke, odrasle, dijake in študente). Tečaji bodo objavljeni na glavni strani, kjer bodo napisane tudi podrobnosti, zato le pridno spremljajte našo spletno stran ali pa nam napišite e-mail in obvestili vas bomo o prihajajočih dogodkih.</p>
            <p>&nbsp;</p>
            <p><span style="color: #339966;"><strong>Tenis za odrasle in starejše</strong>:</span></p>
            <p style="text-align: justify;">Tenis za odrasle in starejše je namenjen predvsem izboljšanju iskanja taktičnih in strateških rešitev na igrišču. Prav tako vam olajša iskanje novih soigralcev. Seveda tudi tehnika ne bo ostala zanemarjena, pokazali pa vam bomo tudi nekaj enostavnih vaj s katerimi boste zmanjšali možnost poškodbe, ki vas lahko ločijo od teniškega igrišča in tako vplivajo na vaše počutje in igro.</p>
            <p>&nbsp;</p>
            <p><span style="color: #339966;"><strong>Tekmovalni in vrhunski tenis</strong>:</span></p>
            <p style="text-align: justify;">Redni treningi, vikend in tedenske priprave, prijateljski dvoboji, individualni treningi in treningi v skupini, kondicijski treningi, redna testiranja, videoanaliza, spremljanje na turnirjih, obiski drugih klubov in trenerjev, obiski večjih tekmovanj, kjer si lahko ogledamo najboljše igralce sveta, vse to je le del treningov in priprav tekmovalcev in kasneje vrhunskih tenisačev. Zavedamo se tudi pomembnosti psihološke priprave, in ker vemo da znanje, ki ga imajo trenerji ne zadošča vedno, oz. natančneje zadošča le redko, že iščemo možnosti sodelovanja z vrhunskim psihologom. Del naše ekipe je tudi fizioterapevtka, morda pa se nam v prihodnosti pridruži še zdravnik s področja medicine športa.</p>
            <p>&nbsp;</p>
            <p><span style="color: #339966;"><strong>Teniške priprave</strong>:</span></p>
            <p style="text-align: justify;">Teniške priprave so postale stalnica vseh resnih, pa tudi malo manj resnih teniških klubov. So priložnost za druženje, spoznavanje, intenzivni trening ter seveda zabavo. Namenjeni so prav <strong>vsem</strong>, ki izrazijo željo, zahtevnost pa se prilagodi posamezniku. To je tudi lepa priložnost, da vrhunskega tenisa željni teniški igralci, seveda na lastno željo preizkusijo življenje vrhunskih tenisačev po individualno pripravljenem programu (treningi, teorija, prehrana, ...).</p>
            <p>&nbsp;</p>
            <p><span style="color: #339966;"><strong>Prilagojen kondicijski trening</strong>:</span></p>
            <p style="text-align: justify;">Telesna pripravljenost športnika že vrsto let pomembno vpliva na rezultate in zdravje športnika. Seveda poleg splošne pripravljenosti, vsak šport zahteva še specifično pripravo športnika. Celoten program kondicijske priprave je že del treningov tekmovalcev in vrhunskih tenisačev, na željo pa se ga lahko udeleži kdorkoli, tudi člani drugih klubov in društev.</p>
            <p>&nbsp;</p>
            <p><span style="color: #339966;"><strong>Obisk tekmovanj</strong>:</span></p>
            <p style="text-align: justify;">Obiski tekmovanj so lahko zelo zabavni a tudi uporabni. Lahko jih združimo tudi z lastnim treningom in videno preizkusimo v praksi. Prav tako kot priprave, so lepa priložnost za druženje, spoznavanje in povezovanje v ekipo, ki je, v nasprotju s splošnim mnenjem, da tenis kot individualni šport ne potrebuje ekipe, nujno potrebna.</p>
            <p>&nbsp;</p>
            <p>VSEM ČLANOM SEVEDA BREZPLAČNO SVETUJEMO GLEDE NAKUPA OPREME.</p>
            <p>NUDIMO TUDI <a href="<?= $document_path ?>/tennis/Programs/RacketStringing/"><span style="text-decoration: underline;">NAPENJANJE LOPARJEV</span></a> PO UGODNIH CENAH.</p>
            <p>&nbsp;</p>
            <p><img src="sun_trans.png" border="0" width="100" height="90"></p>
        </div>
    </div>
</div>